## Ağ Güvenliği Nedir?
   Ağ güvenliği, bir bilgisayar ağının arıza, yanlış kullanım, imha, değişiklik, yetkisiz erişim gibi durumlarla başa çıkabilmesi ve korunabilmesi için alınan önleyici tedbirlerin bütünüdür. Bu önlemler, ağ altyapısının güvenliğini artırmak ve veri güvenliğini sağlamak amacıyla uygulanır. İnternete veri yüklerken, bilgisayar korsanlarının verilere müdahale etmesini, gizli bilgileri ele geçirmesini veya mali zarara yol açmasını önlemek için ağ güvenliği önemlidir.
  Ağ güvenliği, siber güvenliğin ayrılmaz bir parçasıdır ve bir organizasyonun veya bireyin bilgisayar ağındaki veri güvenliğini sağlamak için gerekli adımları içerir. Bu güvenlik önlemleri, ağın ve içinde bulunan verilerin siber tehditlere, izinsiz yazılım ve donanım girişlerine karşı korunmasını amaçlar.
  Ağ güvenliği, çeşitli tehditlere karşı koruma sağlamak üzere belirlenen kurallar, düzenlemeler ve yapılandırmalar içerir. Bu önlemler, ağın kullanımına, erişilebilirliğine ve genel tehdit güvenliğine odaklanarak ağ altyapısının güvenilirliğini artırır.
## Ağ Güvenliği Neden Önemlidir?
  Ağ güvenliği, işletmelerin internet, LAN veya diğer iletişim yöntemleri kullanırken dikkate almaları gereken kritik bir unsurdur. İşletmenin büyüklüğü ne olursa olsun, güvenilir ve etkili bir ağ güvenlik sistemi, müşteri verilerini potansiyel saldırılardan korumak için zorunludur. İyi bir ağ güvenlik altyapısı, veri hırsızlığı ve sabotaj riskini en aza indirerek işletmenin güvenliğini artırır.

  Ayrıca, ağ güvenliği işletmeyi zararlı casus yazılımlardan korur ve paylaşılan verilerin güvenliğini sağlar. Ağ güvenliği önlemleri, bilgileri parçalara bölme, şifreleme ve bağımsız yollardan ileterek MiM saldırılarına karşı çeşitli koruma düzeyleri sunar. Bu sayede, gizlice dinleme gibi tehditlere karşı önlem alınmış olur.

  Ağ güvenliği, herhangi bir şüpheli faaliyeti izleyerek ve sürekli olarak denetleyerek sistemi sabote edebilecek potansiyel tehditleri engeller. Bu aktif izleme, gecikmeleri ve kesintileri önleyerek ağın güvenilirliğini artırır.

## Güncel Ağ Güvenliği Sorunları ve Çözüm Stratejileri
  Günümüzdeki hızlı teknolojik gelişmeler, ağ güvenliği konusunda sürekli yeni zorluklar ortaya çıkarmaktadır. Firewalls ve intrusion detection systems gibi güvenlik önlemleriyle, Denial of Service saldırılarına karşı dirençli altyapılar oluşturarak, TCP saldırılarına karşı güvenlik protokollerini güçlendirerek, packet sniffing'e karşı şifreleme teknolojilerini benimseyerek ve sosyal mühendislik saldırılarına karşı kullanıcıları eğiterek, organizasyonlar ağ güvenliği konusunda daha güçlü bir savunma mekanizması oluşturabilirler. Ancak, bu çözüm stratejileri sürekli olarak güncellenmeli ve geliştirilmelidir. Ayrıca, ağ güvenliği sadece teknik önlemlerle değil, aynı zamanda kullanıcı bilinci ve sosyal faktörlerle de yakından ilişkilidir. Bu nedenle, güvenlik stratejileri sadece teknolojik çözümleri değil, aynı zamanda personel eğitimini ve bilinçlendirilmesini içermelidir. Güncel tehditlere karşı etkili bir ağ güvenliği sağlamak, sürekli izleme, adaptasyon ve işbirliği gerektiren bir süreçtir.

  Teknolojinin hızla ilerlemesiyle birlikte, ağ güvenliği sorunları da daha karmaşık hale gelmektedir. Bu yazıda, günümüzde karşılaşılan bazı güncel ağ güvenliği sorunlarına daha detaylı bir bakış sunacak ve bu sorunlara karşı etkili çözüm stratejilerini ele alacağız.

**1. Hizmet Reddi Saldırıları (Denial of Service (DoS) Attacks):**


  Denial of Service saldırıları, ağa yoğun trafik göndererek hedef sistemleri kullanılamaz hale getirme amacını taşır. Bu saldırı türü, genellikle bot ağları kullanılarak gerçekleştirilir ve ağ güvenliğini ciddi şekilde tehdit eder.

**Çözüm**:


•	Dağıtılmış Denial of Service saldırılarına karşı dayanıklı altyapı oluşturmak.


•	Ağ trafiğini izleyerek anormallikleri tespit etmek ve trafik filtreleme çözümleriyle saldırıları engellemek.

**2. TCP Saldırıları (TCP Attacks):**


  TCP saldırıları, TCP/IP protokol ailesini hedef alarak bağlantıları manipüle etmeyi amaçlar. Bu tür saldırılar, ağ trafiğini bozabilir ve hedef sistemdeki kaynakları tüketebilir.

**Çözüm:**


•	TCP/IP protokol ailesindeki zayıf noktaları güçlendirmek.


•	Ağ trafiğini izleyerek ve filtreleyerek TCP saldırılarını engellemek.

**3. Paket Yakalama (Packet Sniffing):**


  Paket sniffing, ağ üzerindeki veri paketlerini izleyerek ele geçirme sürecidir. Bu yöntemle, hassas bilgilerin ele geçirilme riski bulunmaktadır.

**Çözüm:**


•	Veri paketlerini şifrelemek ve güvenli iletişim protokollerini benimsemek.


•	Ağ trafiğini düzenli olarak izleyerek anormallikleri tespit etmek ve güvenlik önlemlerini güncel tutmak.




**4. Sosyal Sorunlar (Social Problems):**

  Sosyal mühendislik saldırıları, kullanıcıları manipüle ederek bilgi elde etmeyi amaçlar. Bu tür saldırılar, teknik güvenlik önlemleriyle kolayca tespit edilemeyen, ancak büyük zararlara yol açabilen bir tehdittir.

**Çözüm:**


•	Personeli sosyal mühendislik saldırıları konusunda düzenli olarak eğitmek.


•	Bilgi paylaşımını minimumda tutmak ve güvenilmeyen kaynaklardan gelen taleplere karşı dikkatli olmak.

## Güvenlik Açıklarının Tespiti Ve Kapatılması İçin En İyi Uygulamalar:
  Günümüzde hızla dijitalleşen dünyada, bilgisayar sistemleri ve ağlar giderek artan bir şekilde çeşitli siber tehditlere maruz kalmaktadır. Bu tehditler, kötü niyetli yazılımlar, bilgi sızıntıları ve veri kaybı gibi potansiyel riskleri içermekte olup, bu tür durumlar organizasyonlar için ciddi sonuçlar doğurabilir. Güvenlik açıklarının tespiti ve kapatılması, bir organizasyonun siber güvenlik stratejisinin temel taşını oluşturur. Bu bağlamda, etkili bir güvenlik açığı yönetimi, proaktif bir yaklaşım benimseyerek mevcut ve potansiyel riskleri belirler, analiz eder ve düzeltici önlemler alarak siber altyapıyı korur. Bu yazıda, güvenlik açıklarının tespiti ve kapatılması için kullanılan en etkili uygulamaları inceleyeceğiz.
**1.Vulnerability Manager Plus:**


•	ManageEngine tarafından geliştirilmiş bir güvenlik yönetim çözümüdür.


•	Ağdaki bilgisayar sistemlerinde ve uygulamalardaki güvenlik açıklarını tespit eder.


•	Otomatik yama yönetimi, risk değerlendirmesi ve uyumluluk kontrolü sağlar.


**2.Nessus Professional:**


•	Tenable tarafından geliştirilen bir zafiyet tarama aracıdır.


•	Ağlardaki ve sistemlerdeki güvenlik açıklarını tarar ve risk değerlendirmesi yapar.


•	Kapsamlı raporlama yetenekleri ve entegrasyon seçenekleri sunar.


**3.OpenVAS (Open Vulnerability Assessment System):**


•	Açık kaynaklı bir güvenlik açığı tarama çözümüdür.


•	Güvenlik açıklarını ve zayıf noktaları belirler.


•	Modüler yapısıyla genişletilebilir ve özelleştirilebilir.


**4.Qualys Vulnerability Management:**


•	Bulut tabanlı bir güvenlik açığı yönetimi platformudur.


•	Otomatik zafiyet taraması, risk analizi ve uyumluluk kontrolü sağlar.


•	Raporlama ve izleme yetenekleri ile entegrasyon seçenekleri sunar.


**5.Acunetix:**


•	Web uygulamalarındaki güvenlik açıklarını tespit etmek için kullanılan bir güvenlik tarama aracıdır.


•	SQL enjeksiyonu, XSS gibi web uygulama tehditlerini kontrol eder.


•	Otomatik tarayıcı ve manuel test seçenekleri sunar.


**6.Rapid7 Nexpose:**


•	Ağ üzerindeki güvenlik açıklarını tespit etmek, risk analizi yapmak ve uyumluluk kontrolü sağlamak için kullanılır.


•	Zafiyet skorlama ve entegrasyon yetenekleri içerir.


•	Kullanıcı dostu arayüzü ve geniş raporlama seçenekleri bulunur.


**7.IBM Security QRadar:**


•	Güvenlik bilgisi ve olay yönetimi (SIEM) platformudur.


•	Ağdaki güvenlik olaylarını izler ve analiz eder.


•	Zafiyet yönetimi ve tehdit istihbaratı entegrasyonu sağlar.













